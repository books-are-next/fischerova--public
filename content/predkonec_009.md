---
title: ''
contentType: prose
---

  

Jako ve škole

_Ti kteří letos postoupí  
a jiní  
co to mají nahnuté_

_primusové s děrami v paměti  
skokani o holi_

_ti kteří tuhnou  
a bojí se stropu_

_ti kteří se z toho zastřelí_

_ti co je jim to fuk  
pokud se doplazí do svojí hospody_

_ti kteří nemohou  
a pro někoho musí_

_ti co v noci pláčou  
a ve dne nenávidí_

_ti se sazeničkami květin_

_ti kteří čtou knihy  
aby se dověděli_

_a ti  
kteří už vědí  
a prosí o odpuštění_
