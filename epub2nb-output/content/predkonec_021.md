---
title: ''
contentType: prose
---

> 

> _Herbertu Ernstovi_

V pětačtyřiceti  
mu začaly odcházet klouby

_S devíti jazyky  
měl mezi srbskými kulkami  
posbírat  
kdo se dá ještě opravit_

_Když od tří set činovníků  
chtěl pro chlapce  
s pažemi za sedmdesát tisíc  
už jen pár desetin_

_— z jejich kapsy —  
aby se oživily  
uťaté nervy_

_a nedostal ani frank  
rozplakal se  
a poslal je do prdele_

_Vyletěl — spravedlivý  
co na nich stojí svět_

_V pětapadesáti  
se nepohne_
